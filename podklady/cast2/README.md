# Úkol: Piškvorky 2/5

Tento úkol navazuje na [Piškvorky 1](https://github.com/Czechitas-podklady-WEB/Ukol-Piskvorky-1). Tentokrát budeš kódovat stránku s pravidly.

## Zadání

1. Pokračuj v repozitáři `piskvorky` z prvního úkolu.

1. Vedle souboru `index.html` vytvoř `pravidla.html`.

1. Přidej do pravidel základní html strukturu a nalinkuj styly (`<link rel="stylesheet" href="styly.css" />`), které budou společné pro úvodní i tuto stránku.

1. Uprav odkaz v `index.html` směřující na pravidla, aby vedl na `pravidla.html` (`href="pravidla.html"`).

   ![interakce](zadani/odkaz.png)

1. Vše si průběžně kontroluj v prohlížeči. Tlačítko `Pravidla` by zatím mělo otevírat prázdnou stránku s barevným přechodem na pozadí nebo čistě bílou.

1. Nezapomínej průběžně commitovat a nahrávat, pushovat změny na GitHub.

1. Podle potřeby si stáhni všechny obrázkové podklady.

   - Kroužek: [circle.svg](https://github.com/Czechitas-podklady-WEB/Ukol-Piskvorky-2/raw/main/podklady/circle.svg)
   - Křížek: [cross.svg](https://github.com/Czechitas-podklady-WEB/Ukol-Piskvorky-2/raw/main/podklady/cross.svg)
   - Ukázka ze hry č. 1: [instructions-01.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-01.jpg)
   - Ukázka ze hry č. 2: [instructions-02.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-02.jpg)
   - Ukázka ze hry č. 3: [instructions-03.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-03.jpg)
   - Ukázka ze hry č. 4: [instructions-04.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-04.jpg)
   - Ukázka ze hry č. 5: [instructions-05.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-05.jpg)
   - Ukázka ze hry č. 6: [instructions-06.jpg](https://github.com/Czechitas-podklady-WEB/Ukol-Piskvorky-2/raw/main/podklady/instructions-06.jpg)

1. Podle následujících obrázků nastyluj stránku tak, aby se vše vešlo na úzké i široké obrazovky. Pozor na to, že GitHub může obrázky zmenšovat, aby se vešly do okna prohlížeče, takže některé rozměry můžou vypadat jinak, než bylo skutečně zamýšleno.

   <details>
      <summary>Úzká obrazovka</summary>
      <img alt="úzká obrazovka" src="zadani/uzka-obrazovka.png">
   </details>

   <details>
      <summary>Široká obrazovka</summary>
      <img alt="široká obrazovka" src="zadani/siroka-obrazovka.png">
   </details>

   <details>
      <summary>Velmi široká obrazovka</summary>
      <p>Verze pro velmi široké obrazovky se příliš neliší od varianty pro široké obrazovky. Následující snímek má hlavně demonstrovat, že hlavní obsah má omezenou šířku.</p>
      <img alt="velmi široká obrazovka" src="zadani/velmi-siroka-obrazovka.png">
   </details>

1. Stránka z prvního úkolu by měla zůstat nedotčená.

1. Pro ušetření práce si můžeš následující texty zkopírovat.

   - `Hra piškvorky je určena pro dva hráče.`
   - `Hraje se na hrací ploše 10×10, tvořené poli ve tvaru čtverce.`
   - `Na začátku si hráči rozdělí role. Jeden bude hrát za kolečka, druhý bude hrát za křížky.`
   - `Losem se určí, kdo bude začínat. V naší aplikaci to vylosujeme za vás.`
   - `Hráči se střídají v tazích.`
   - `Hráč, který je na tahu, umístí jeden ze svých symbolů na prázdné pole na hrací ploše. Tj. hráč hrající za křížky umístí křížek, hráč hrající za kolečka umístí kolečko.`
   - `Křížky a kolečka se umisťují dovnitř políček na hrací ploše.`
   - `Hráč, který umístí pět svých symbolů do jedné řady, vyhrává.`
   - `Výherní kombinací se rozumí pět symbolů ve směru vodorovném, svislém nebo šikmém. Mezi pěti symboly tvořícími výherní kombinaci nesmí být žádné prázdné pole ani pole obsazené soupeřovým symbolem.`
   - `Pokud hráči zaplní celou desku, aniž by někdo umístil pět svých symbolů do jedné řady, hra končí remízou.`
   - `Situace po třech tazích - na tahu je hráč s kolečky`
   - `Situace po čtyřech tazích`
   - `Výherní pozice hráče s kolečky`
   - `V této situaci nikdo nevyhrává. Pokud je na tahu hráč s kolečky, může přidat další kolečko do šikmé řady, kde už má 4 kolečka, a vyhraje.`
   - `Výherní pozice hráče s křížky`
   - `Ještě jedna výherní pozice hráče s kolečky`

1. Nezapomeň ve třetím bodu pravidel použít obrázek kroužku a křížku. Jistě si všimneš, že jsou vyplněné černou barvou, ale v grafice se používá jejich bílá varianta. Vzhledem k tomu, že později na stránce se hrou budeš potřebovat černou i bílou zároveň, už teď se můžeš naučit novou vlastnost `filter`, která umí prvky přebarvit pomocí CSS. Více se dočteš zde: [developer.mozilla.org/en-US/docs/Web/CSS/filter#invert](https://developer.mozilla.org/en-US/docs/Web/CSS/filter#invert).

   ![obarvení](zadani/obarveni.png)

1. Velikost ikonek by měla vycházet z velikosti textu. Konkrétně `width: 1em; height: 1em`. Zvětší se tím automaticky podle velikosti písma, které má být různé pro úzké a pro široké obrazovky.

1. Na ukázky ze hry s viditelnými popisky použij HTML prvky `<figure>`, `<img>` a `<figcaption>`. Více se dočteš opět třeba na [developer.mozilla.org/en-US/docs/Web/HTML/Element/figure](https://developer.mozilla.org/en-US/docs/Web/HTML/Element/figure).

   ![ukázka figure](zadani/ukazka-figure.png)

1. Odkaz `Úvodní stránka` nasměruj na `index.html`. Stejně tak `Začít hrát`, protože stránku s hrou zatím nemáš vytvořenou.

1. Obě tlačítka ztmav po najetí myši úplně stejně jako na úvodní stránce.
